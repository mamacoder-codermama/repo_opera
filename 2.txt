La famiglia, in qualsiasi sua accezione, la trovo vincolata e vincolante. Sento molto spesso tante persone lamentare un disagio e una paura, nell’approcciarsi alla fine di quella che viene dipinta come età della gioventù. Una decade in mezzo a una vita intera. Quando sento parlare della giovinezza che inizia ed e` propria di ogni età, da sedicenti ragazzi con 30 anni, 40 anni e più, penso che sia l’esatta rappresentazione di questo disagio. Io vedo la famiglia, nella sua accezione classica, come stato veicolante di questo disagio, ed anche, ma forse qui mi spingo oltre, dello stesso calo delle nascite. 
La mia generazione è la prima che ha dovuto affrontare molti cambiamenti radicali della società nella propria gioventù. Non abbiamo avuto la tranquillità del posto fisso, o semplicemente di un posto dove il nostro lavoro non fosse continuamente sotto minaccia. Non abbiamo avuto la tranquillità di uno stipendio adeguato al costo della vita. Abbiamo avuto però, in contrapposizione, un accesso sconfinato a migliaia di dati che ci ha interconnessi creando una mentalità collettiva tendenzialmente più aperta. 
In ogni caso, per molti una generazione immatura. E come può una generazione immatura fare famiglia?
Per quello che insegnano o vendono, teoricamente, la coppia fa l'amore, i figli fanno famiglia.
Tanti esprimono questa condizione, sul perché non hanno figli, me compreso, trovando scuse che si riversano sul lavoro e sul costo della vita. Ma è realmente questo? 
Forse cerchiamo scuse logiche, da mostrare a quella vasta parte di società già “inghiottita”, che in fin dei conti ci ha generati. Quella generazione che non aveva scuse “dei tempi” da offrire, ed ha fatto quello che la natura e la società gli ha imposto. Nei tempi e spesso nei dogmi.
La famiglia diventa quindi il rifugio ma anche la prigione, di vincoli indissolubili. Un’azienda con un reddito, che difende i propri spazi e rivendica i propri confini, usanze e costumi. Uno stato nello stato. L’unico posto in cui devi sentirti a casa e l’unico verso cui hai degli obblighi di tempo e spazio, che si sacrificano a tutto quel tempo e quello spazio che altro non è che la tua gioventù, se proprio dobbiamo darle un nome.
L’essere parte di una collettività`e la gioventù` sono due concetti che si implicano a vicenda, in sostanza un se e solo se.
Io non credo che questo sia giusto. Io credo, che anche gli uomini e le donne abbiano diritto ad essere leggeri e ingiudicabilik esattamente come lo erano nella propria gioventù. Le responsabilità possono essere affrontate anche se si rimane quello che si è, senza l’illogico irrigidimento dell’individuo adulto che tanto piace, ma non si sa a chi o perché. Adulti rigidi, frustrati, tristi nelle loro regole e apparenze, nella settorializzazione per età dei luoghi di aggregazione, nella nostalgia della libido della vita che non sentono più.
Forse in questo momento di elasticità, vera o apparente che sia, c’è spazio per rivalutare anche tutto questo
